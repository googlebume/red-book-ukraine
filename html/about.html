<!DOCTYPE html>
<html lang="uk">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Про Червону книгу</title>
    <link rel="stylesheet" href="./../css/about.css">
</head>

<body>
    <header>
        <h1>Червона книга України</h1>
    </header>
    <nav>
        <a href="./../index.html">Головне</a>
        <a href="about.html">Про Червону книгу</a>
        <a href="categories.html">Категорії видів</a>
        <a href="species.html">Види</a>
        <a href="news.html">Новини та події</a>
        <a href="research.html">Наукові дослідження</a>
        <a href="map.html">Інтерактивна карта</a>
    </nav>
    <div class="container">
        <h3>Історія створення</h3>
        <p>
        <p><b>Перше видання:</b>
            Створення Червоних книг у СРСР почалося з заклику Міжнародного союзу охорони природи започатковувати
            національні та регіональні червоні книги. У 1974 році була започаткована Червона книга СРСР. Робота над
            Червоною книгою України почалася 1975 року, коли на засіданні Секції раціонального використання, охорони та
            відтворення біологічних ресурсів суші Міжвідомчої науково-технічної ради при Державному комітеті УРСР з
            охорони природи було створено спеціальну Міжвідомчу комісію з питань підготовки «Червоної книги УРСР».
            Очолював Комісію та підкомісію з тварин А. П. Федоренко (Інститут зоології АН УРСР), а підкомісію з рослин —
            В. І. Чопик (Інститут ботаніки АН УРСР). До складу Комісії увійшло 45 осіб.

            Постановою Ради Міністрів УРСР від 4 серпня 1976 року було затверджено «Положення про Книгу рідкісних і
            таких, що знаходяться під загрозою зникнення, видів тварин і рослин Української РСР — „Червону книгу УРСР“».
            Ведення Червоної книги було покладено на Академію наук УРСР.

            Перше видання Червоної книги України було опубліковане у 1980 році одним томом під назвою «Червона Книга
            Української РСР» у видавництві «Наукова думка» (наклад 2400 примірників). Редакційну колегію видання
            складали К. М. Ситник (відповідальний редактор) і В. О. Топачевський як директори Інституту ботаніки та
            Інституту зоології, А. М. Гродзинський як академік-секретар відділення загальної біології АН УРСР, А. П.
            Федоренко і В. І. Чопик як голови згаданих вище підкомісій по тваринах і рослинах, що існували з 1975 року.
            Останні двоє були також зазначені як укладачі. Авторський колектив складав 24 науковці.

            Перша Червона книга України включала 85 видів (підвидів) тварин: 29 — ссавців, 28 — птахів, 6 — плазунів, 4
            — земноводних, 18 — комах; і 151 вид вищих рослин.
        </p>
        <p><b>Друге видання:</b>
            Постановою Верховної ради України від 29 жовтня 1992 було затверджено Положення про Червону книгу України,
            як основного державного документа з питань охорони тваринного і рослинного світу. Тоді ж профільну Комісію
            було переформовано та перейменовано у Національну комісію з питань Червоної книги України. Очолював Комісію
            перший заступник Міністра охорони навколишнього середовища України Ю. Г. Рубан, головами підкомісій з
            зоології та ботаніки були відповідно М. М. Щербак та Б. В. Заверуха.

            Друге видання Червоної книги України було здійснене у двох томах, які були опубліковані з дворічним
            проміжком у видавництві «Українська енциклопедія»: в 1994 році — том «Тваринний світ», в 1996 році — том
            «Рослинний світ» (наклад кожного — 5000 примірників).

            Друге видання включало 382 види тваринного та 541 вид рослинного світу. У порівнянні з першим виданням,
            кількість видів тварин збільшилась на 297, а рослинного світу — на 390 видів.
        </p>
        <p><b>Третє видання:</b>
            У 2009 році вийшло третє видання Червоної книги України. До нього занесено 826 видів рослинного світу:
            судинні рослини (611), мохоподібні (46), водорості (60), лишайники (52), гриби (57).

            Кількість видів рослинного світу у третьому порівняно з другим виданням збільшилась на 285 видів, при цьому
            310 видів було занесено, а 25 — виключено, зокрема 21 вид судинних рослин та по одному виду мохоподібних,
            водоростей, лишайників і грибів.[6][7]

            До третього видання Червоної книги України занесено 542 види тварин: кнідарії (2 види), круглі (2) та
            кільчасті (9) черви, ракоподібні (31), павукоподібні (2) та багатоніжки (3), ногохвістки (2), комахи (226),
            молюски (20), круглороті (2) та риби (69), земноводні (8), плазуни (11), птахи (87), ссавці (68).

            Кількість видів тварин у третьому порівняно з другим виданням збільшилась на 160 видів, при цьому 191 вид
            було занесено до Червоної книги, а 31 — виключено, зокрема 27 видів комах, 2 види риб і 2 види ссавців
            (борсук звичайний і водяна полівка мала).[8][9]

            19 грудня 2017 року окремим Наказом Міністерства екології до Червоної книги України було занесено також
            543-й вид тварин — лось європейський[5]. Однак 27 листопада 2018 року окружний адміністративний суд Києва
            скасував це рішення, виключивши лося з Червоної книги.[10] 8 квітня 2019 року Шостий апеляційний суд Києва
            задовольнив апеляцію Міністерства екології і заборонив виключення лося з Червоної книги, залишивши таким
            чином тварину під охороною.[11]
        </p>
        <p><b>Четверте видання:</b>
            Згідно з Законом України про Червону книгу України, Кабінет міністрів України був зобов'язаний забезпечити
            видання четвертої редакції Червоної книги України не пізніше 2019 року, через 10 років після попереднього
            видання. Влітку 2019 Міністерством екології були оголошені два тендери на видання ботанічного та
            зоологічного томів Червоної книги України (відповідно 6 та 4,5 мільйони гривень), але охочих брати участь у
            тендерах за висунутих умов видання не знайшлося, тож тендери не відбулися, повторні тендери в 2019 не
            оголошувалися і, відповідно, вимоги законодавства не були виконані Кабміном.[12][13]

            В травні 2020 року громадська організація Київський еколого-культурний центр спричинила скандал, оскільки їй
            стало відомим, що ботанічна секція Національної комісії з питань Червоної книги України запропонувала
            вилучити з Червоної книги України 27 видів рослин, серед яких ковила волосиста, ковила Лессінга, плаун
            річний, клокичка периста, місячниця оживаюча та цибуля ведмежа, пропозиції виключення яких викликали
            найбільше несприйняття у цієї організації[14]. Зокрема КЕКЦ оприлюднила списки пропозицій виключення та
            включення видів рослинного світу до Червоної книги, з яких видно що на занесення до четвертого видання
            Червоної книги пропонується 54 види рослинного світу, які раніше не охоронялися.[15][16] У відповідь на
            звинувачення КЕКЦ академік Я. П. Дідух поширив у ботанічній групі в Facebook пояснення та обґрунтування цих
            рішень.[17] Там само на захист виключення ковили волосистої з Червоної книги висловилася А. А. Куземко,
            відомий степовий ботанік і природоохоронний активіст.[18]


            Бабак степовий, занесений до Червоної книги України у 2021 році
            3 березня 2021 року Міністерство захисту довкілля та природних ресурсів України оприлюднило затверджений
            Наказ з оновленим переліком видів тварин, занесених до Червоної книги України (Наказ Міндовкілля від 17
            січня затверджений Мінюстом 1 березня, набрав чинності 12 березня). До оновленого переліку внесено 687 видів
            тварин, при цьому 171 з них вперше занесені до Червоної книги України, а 27 видів виключені з
            неї.[19][20][1] Аналогічний Наказ з оновленим переліком видів рослинного світу було оприлюднено 24 березня
            (Наказ від 15 лютого, затверджений 23 березня, набрав чинності 9 квітня). В цей перелік занесено 857 видів,
            при цьому 52 види були вперше занесені до Червоної книги України, а 21 — виключені з неї.[21][22][2] У
            Червоній книзі були залишені 6 видів рослин, плани виключити які викликали публічні дискусії роком раніше.

            Серед видів, занесених до Червоної книги України у 2021 році, найбільше публічних дискусій викликало питання
            стосовно бабака степового, проти занесення якого до Червоної книги активно виступали мисливські
            спільноти.[23] Також до Червоної книги України у 2021 році були занесені кілька видів риб, що є об'єктами
            рибальства, зокрема підуст звичайний, рибець звичайний, в'язь звичайний і вугор європейський.

            Серед найпомітніших змін до списків видів Червоної книги України у 2021 році також є збільшення утричі
            кількості занесених до неї видів наземних молюсків, з 14 до 42, відповідно до опублікованого раніше
            огляду.[24]
        </p>
    </div>
    <footer>
        <p>© 2024 Червона книга України. Всі права захищені.</p>
    </footer>
</body>

</html>
